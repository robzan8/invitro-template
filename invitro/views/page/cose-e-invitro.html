<div class="container" style="padding-top: 30px; padding-bottom: 30px;">
	<p><b>InviTro - geneticamente teatro</b>&nbsp;&egrave; una stagione teatrale on demand: sette spettacoli offerti da sette teatri cooperativi lombardi, disponibili sul sito invitro.coop in abbonamento oppure acquistando l&rsquo;accesso per uno spettacolo.&nbsp;</p>
	<p>Sono sette gli spettacoli messi in scena appositamente, a porte chiuse, dai teatri coinvolti, resi disponibili on demand su invitro.coop e fruibili attraverso computer, smartphone e tablet (&egrave; prevista anche l&rsquo;opzione Chromecast per le televisione). Gli utenti scelgono se acquistare gli accessi per una singola opera teatrale oppure l&rsquo;intero abbonamento (7 spettacoli). L&rsquo;acquisto &egrave; possibile direttamente sulla piattaforma e ogni spettacolo pu&ograve; essere visualizzato al massimo 3 volte dallo stesso utente, per la durata della stagione (fino al 30 settembre 2021).</p>
	<p>InviTro &egrave; un esperimento cooperativo al quale hanno aderito i teatri cooperativi milanesi Teatro dell&rsquo;Elfo, Teatro del Buratto, MTM Manifatture Teatrali Milanesi, Teatro Menotti, Teatro della Cooperativa, Teatro Magro di Mantova e Industria Scenica di Vimodrone. Il progetto &egrave; nato nell&rsquo;ambito delle iniziative di innovazione digitale promosse da Fondazione Pico, Digital Innovation Hub di Legacoop, e nello specifico dal nodo territoriale di Pico Lombardia, con Legacoop Lombardia e Coopservizi, in collaborazione con partner appartenenti al mondo cooperativo lombardo: Genera, Gnucoop, Hagam, Multimagine e Smart.&nbsp;</p>
	<p>I Teatri Cooperativi Lombardi (e non solo) vivono da tempo una situazione economicamente complicata a causa di diversi fattori, che l&rsquo;emergenza sanitaria ha accentuato. InviTro vuole essere uno strumento utile per affrontare il presente e, al contempo, un&rsquo;occasione per ripensare il futuro. Nella visione a lungo termine - dopo la fase InviTro, di sperimentazione - c&rsquo;&egrave; la costituzione di una piattaforma teatrale cooperativa permanente dove i Soci saranno i teatri, i partner e gli utenti, sviluppata attraverso una proposta di stagioni teatrali online allargando il modello a livello nazionale.</p>
	<p>Alla piattaforma &egrave; abbinata una campagna di raccolta fondi a favore dei lavoratori dello spettacolo (il 5% sugli incassi - vendita di spettacoli e abbonamenti, sponsorizzazioni). Le imprese e gli enti interessati a sostenere il progetto sono i benvenuti: diventare sponsor/partner di InviTro significa sostenere la cultura, aderire ai valori della cooperazione e supportare una categoria di lavoratori oggi in difficolt&agrave;.</p>
</div>
