<h2>Janis - Take Another Little of My Heart</h2>
<a class="red-underline" href="/teatro-del-buratto"><b>Teatro del Buratto</b></a>

<br><br><br>

<p>
Take another little piece of my heart è un viaggio alla scoperta di
una delle più grandi figure del rock and roll, Janis Joplin, seguendo
l’intuizione che a cinquant’anni dalla sua scomparsa possa essere
un’interlocutrice straordinaria per le nuove generazioni.
</p>

<p>
Sulla scena un’attrice e un attore evocano, in un dialogo metateatrale,
il mondo della Joplin attraverso articoli, pagine intime di diario, lettere
e ovviamente musica. Lo sguardo non è tanto però storiografico,
quanto connesso al contemporaneo. Janis appare come un emblema
dell’adolescenza, smontando il mito di eccessi e sregolatezze della
rockstar dalla voce inarrivabile per riconsegnarlo a una dimensione
più umana. Una teenager di straordinario talento che, coltivando il
desiderio di essere vista e amata dal mondo, corre il rischio di essere
fagocitata tanto dal mercato, quanto dai propri eccessi.
</p>

<p>
Una little girl blue che, nel suo sapersi incamminare verso il futuro con
incertezza e speranza, con rischio e desiderio, sembra l’avanguardia
di ogni gioventù.
</p>

<br><br>

<a class="red-button" href="/invitro">Play!</a>
